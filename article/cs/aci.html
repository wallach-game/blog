<span>Numerátor 16. 1. 2025</span>
<h3>
    Kontejnery v Azure a interní síťová komunikace.
</h3>
<p><small><small>
            TLDR: mějte vše v kontejnerech, nebo použijte Dapr nebo jiný message broker. Interní
            komunikace z VM do kontejneru? Možná funguje. S časem se zlepší a dříve to podle všeho
            fungovalo.
        </small></small>
    <br>
    <br>
    <small><small>Zkratky použité:<br>
            ACA ➡️ Azure Container App<br>
            ACI ➡️ Azure Container Instances
        </small></small>
</p>

<p>
    <big><big><big>K</big></big></big>dyž mi zadali dockerizovat službu, řekl jsem si: „Snadné. Už jsem
    to dělal.“ O pár týdnů později jsem měl funkční a otestovaný kontejner po portaci staré aplikace
    .NET 4.3. Žádné exploze. Skvělý začátek.
</p>
<p>
    Tým se sešel, aby otestoval komunikaci kontejneru s VM přes internet. Nebylo to hladké, ale po
    lehkém <em>„popostrčení“</em> (tj. debugování) začali komunikovat. Zapsali jsme si seznam úkolů,
    dali si kávu, poslali něco vlažně optimistického CTO a šli domů.
</p>
<p>
    Pak přišla realita: <strong>Jak přimět VM, aby komunikovalo s kontejnerem přes interní síť?</strong>
</p>

<h2>Privátní komunikace: Peklo na zemi</h2>
<p>
    Služba byla nasazena jako Azure Container Apps (ACA). Přepnutí prostředí ACA na privátní síťování mi
    mi zobrazilo label <strong>(Preview).</strong> Co by se mohlo pokazit? Ukázalo se, že všechno.
</p>
<p>
    Povolení privátního síťování automaticky vytvořilo novou skupinu zdrojů, ke které jsem neměl
    přístup. Rychlá zpráva správci systému a mohl jsem pokračovat.
</p>
<p>
    Po pár úpravách jsem viděl slabou jiskru života s <code>tcpping</code> na portu služby. Curl? Mrtvý.
    Změnil jsem porty. Teď už ani <code>tcpping</code> nefungoval. Vrátil jsem je zpět. Už ani <code>tcpping</code>
    nefunguje.
</p>
<p>
    V tu chvíli jsem si kladl existenciální otázky.
</p>

<h2>Googlení pro zachování rozumu</h2>
<p>
    YouTube na záchranu? Ne. Jedinný tutoriál, který jsem našel, byl dva roky starý. Nakonec jsem narazil
    na oficiální Microsoft návod, který byl měsíc starý. Haleluja! Až na to, že byl neúplný, takže jsem
    musel crossreferencovat CLI verzi, aby to začlo „fungovalo“.
</p>
<p>
    Nakonec se automaticky zaregistrovala interní URL kontejneru v privátní DNS zóně. Úspěch? Ne. Služba stále
    nefungovala. A kontejner začal padat, protože postupování podle <em>oficiálních</em> kroků
    Microsoftu rozbilo komunikaci s Key Vaultem. Key Vault! Základ celé služby. Skvělé.
</p>

<h2>"Statické" IP adresy a ACI</h2>
<p>
    Zoufalý, vyzkoušel jsem Azure Container Instances (ACI). Ty mají velmi málo funkcí, žádné
    automatické aktualizace, škálování dle požadavků atd. Tyto dostávají IP ze subnetu. Perfektní, ne?
    NE. Statické IP? Zapomeňte. IP se mění při každém restartu kontejneru.
</p>
<p>
    Nejlepší část? Potřebuji lokální URL/IP kontejneru <em>před</em> spuštěním služby. A jediný způsob,
    jak ho získat? Spustit kontejner a poté se zeptat Azure CLI na jeho IP. Skvělé.
</p>
<p>
    Tak jsem napsal rychlý bash skript s <code>jq</code>, který sebere IP a automaticky aktualizuje
    konfigurační soubor. Bylo to chytré? Ano. Připadal jsem si, jako bych svůj projekt obalil lepicí páskou?
    Taky ano.
</p>

<h2>Závěrečné myšlenky</h2>
<p>
    Jak tu sedím s pivem v ruce a přemýšlím o posledních dnech, zde je můj verdikt:
</p>
<p>
    Ano, technicky je možné to zprovoznit. Ale upřímně? Nestojí to za to. Ušetřete si čas, rozum a
    játra. Buď přejděte kompletně na kontejnery, nebo použijte Dapr. Cokoliv jiného dopadne takto.
</p>
<p>
    Na zdraví pro přežití cloudu! 🍻
</p>